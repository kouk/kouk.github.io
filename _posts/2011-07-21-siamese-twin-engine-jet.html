---
title: Siamese Twin-engine Jet
date: 2011-07-21 10:39:35.000000000 +03:00
categories:
- politics
- travelling
tags:
- amtsgerichte
- boeing
- courts
- germany
- "ταϊλάνδη"
- jet
- justice
- siam
- thailand
- walter bau ag
status: publish
type: post
published: true
meta:
  _edit_last: '600927'
  geo_latitude: '37.979180'
  geo_longitude: '23.716647'
  geo_accuracy: '4584'
  geo_address: "Αθήνα, Ελλάς"
  geo_public: '1'
  _wpas_done_fb: '1'
  tagazine-media: a:7:{s:7:"primary";s:0:"";s:6:"images";a:0:{}s:6:"videos";a:0:{}s:11:"image_count";s:1:"0";s:6:"author";s:6:"600927";s:7:"blog_id";s:7:"5739772";s:9:"mod_stamp";s:19:"2011-07-21
    10:39:35";}
  _wpas_done_twitter: '1'
  reddit: a:2:{s:5:"count";s:1:"0";s:4:"time";s:10:"1311519523";}
author:
  login: kouk
  email: koukopoulos@gmail.com
  display_name: Konstantinos Koukopoulos
  first_name: ''
  last_name: ''
excerpt: !ruby/object:Hpricot::Doc
  options: {}
---
<p>Την ώρα που <a href="http://www.youtube.com/watch?v=XGzpure2GmM">όλος ο σοβαρός κόσμος είναι εξοργισμένος με τα αποτελέσματα των εκλογών στο πάλαι ποτέ Σιάμ</a> οι όχι τόσο γνωστοί για το χιούμορ τους Γερμανοί εταίροι μας καταφέρνουν να αλαφρύνουν το, βαρύ από την κρίση του ελληνικού χρέους, κλίμα με το να γίνουν η αφορμή για μια άλλη ταϊλανδέζικη ιστορία, όπως αναφέρουν ανταποκριτές μας από την γεμάτη αντιθέσεις αυτή χώρα.</p>
<p>Όλα ξεκινάνε με έναν εκπρόσωπο μίας από τις πιο συμπαθείς κατηγορίες εργαζομένων, έναν δικαστικό επιμελητή των <a href="http://www.justiz.bayern.de/gericht/ag/m/">τοπικών δικαστηρίων του Μονάχου</a>. Kατόπιν λοιπόν απόφασης των δικαστηρίων σε υπόθεση του εκαθαριστή της χρεωκοπημένης πια κατασκευαστικής εταιρίας <a href="http://de.wikipedia.org/wiki/Walter_Bau">Walter Bau AG</a> εναντίον του Βασίλειου της Ταϊλάνδης, ο αγαπητός επιμελητής μας <a href="http://www.nationmultimedia.com/2011/07/15/national/Thailands-making-all-efforts-to-end-aircraft-spat--30160340.html">προέβηκε σε πράξη κατάσχεσης του αεροπλάνου ενός Ταϊλανδού πολίτη, όπως μας πληροφορεί η "ανεξάρτητη" ταϊλανδέζικη εφημερίδα «the Nation».</a>. Αιτία της κατάσχεσης το χρέος της Ταϊλανδικής κυβέρνησης προς την πια χρεωκοπημένη γερμανική επιχείρηση, που είχε αναλάβει το <a href="http://en.wikipedia.org/wiki/Bangkok_Elevated_Road_and_Train_System">έργο κατασκευής μιας υπερυψωμένης ταχείας λεωφόρου που συνδέει την Bangkok με το αεροδρόμιο Don Muang</a>. Το έργο ξεκίνησε την δεκαετία του 1990 όταν η εταιρία συμμετείχε σε μια κοινοπραξία για την δημιουργία της λεωφόρου ωστόσο προκάλεσε μια μεγάλη δημόσια διαμάχη στην Ταϊλάνδη σχετικά με τα προβλεπόμενα διόδια που είχε ως αποτέλεσμα η γερμανική εταιρία να σύρει την Ταϊλανδική Κυβέρνηση στα δικαστήρια για αθέτηση όρων του συμβολαίου, κάτι που μετα από χρόνια <a href="http://webcache.googleusercontent.com/search?q=cache:gql6WjP08AIJ:www.bangkok.diplo.de/contentblob/3217318/Daten/1454766/Flugzeug_Download.pdf+walter+bau+geneva+-jet&amp;cd=1&amp;hl=en&amp;ct=clnk&amp;gl=gr&amp;source=www.google.gr">οδήγησε στην επιδίκαση αποζημίωσης 42 εκατομμυρίων δολλαρίων στην Walter Bau</a>. Τα χρήματα αυτά ουδέποτε πλήρωσε όμως το εθνικά κυρίαρχο βασίλειο του πάλαιο ποτέ Σιάμ, θέλοντας να δώσει ένα μάθημα σε όσους επιχειρηματίες των ανεπτυγμένων πλην βάρβαρων χωρών σκέφτονται να προβούν σε επενδύσεις και δάνεια προς χώρες του πολιτισμού όπως και η δική μας Ελλάδα εξάλλου.</p>
<p>Παρεμπιπτόντως αν το μυαλό σας πήγε στην Αττική Οδό και το κίνημα «Δεν πληρώνω» δεν φταίω εγώ, υπάρχουν εξάλλου μεγάλες διαφορές: αφενός το Uttaraphimuk Elevated Tollway είναι υπερυψωμένο ενώ η Αττική οδός όχι και αφετέρου το <a href="http://en.wikipedia.org/wiki/Don_Muang_Airport">αεροδρόμιο Don Muang</a> είναι το αντίστοιχο Ανατολικό Αεροδρόμιο, αφού έκλεισε το 2006 όταν άνοιξε <a href="http://en.wikipedia.org/wiki/Suvarnabhumi_Airport">το καινούριο αεροδρόμιο Suvarnabhumi της Bangkok</a> και όχι το Ελευθέριος Βενιζέλος.</p>
<p>Τέλος πάντων λοιπόν, φάινεται ότι εξαιτίας του χρέους της κυβέρνησης της Ταϊλάνδης σε μια γερμανική εταιρία που δεν υπάρχει πια, για χάρη ενός αεροδρόμιου που δεν χρησιμοποιείται πια, τα γερμανικά δικαστήρια κατάσχεσαν το αεροπλάνάκι ενός Ταϊλανδού πολίτη. Ακούγεται φοβερά άδικο, δεν συμφωνείτε; Η "λεπτομέρεια" που ίσως σας διαφεύγει, πέραν ότι το αεροπλανάκι είναι ένα <a>Boeing 737</a>, είναι ότι ο συγκεκριμένος Ταϊλανδός πολίτης είναι ο κύριος υποψήφιος για μια από τις πιο καλόφημες θέσεις εργασίας της χώρας, <a href="http://en.wikipedia.org/wiki/Vajiralongkorn">ο διάδοχος του θρόνου Βατζιραλονγκόρν</a>!. Αυτή η πληροφορία, που <a href="http://asiancorrespondent.com/60414/the-impounded-thai-aircraft-and-lessons-from-the-thai-media/">για κάποιο λόγο δεν διαδώθηκε από τα Ταϊλανδικά μέσα ενημέρωσης</a>, καθώς και ότι τα δύο προσωπικά τζετ του πρίγκηπα της Ταϊλάνδης αγοράστηκαν από την Ταϊλάνδική κυβέρνηση "για βασιλική χρήση" οδήγησαν το τοπικό γερμανικό δικαστήριο στο συμπέρασμα ότι ίσως το αεροπλάνο δεν ήταν προσωπική ιδιοκτησία του τρισ-αγαπητού Ταϊλανδού αριστοκράτη αλλά ιδιοκτησία του υπό-κατάσχεση οφειλέτη που λέγεται Βασίλειο της Ταϊλάνδης, οπότε και ενέκρινε την κατάσχεση του.</p>
<p>Η επόμενη σκηνή αυτού του κωμικοδράματος περιλαμβάνει τον Υπουργό Εξωτερικών της Ταϊλάνδης που έσπευσε μερικές μέρες μετά στην Γερμανία  (υποθέτουμε ότι ταξίδεψε με αεροπλάνο της γραμμής και όχι με κρατικό σκάφος) <a href="http://www.bangkokpost.com/news/local/247118/kasit-off-to-germany-to-retrieve-royal-jet">για να ξεκαθαρίσει επιτέλους στους Γερμανούς δικαστές ότι το κατασχεμένο τζετ ανήκει στον πρίγκηπα και όχι στο βασίλειο</a> και «να προστατέψει το πρεστίζ και την φήμη της χώρας». Και σαν να υπήρχε κάτι περίεργο που ο υπουργός εξωτερικών μιας κυβέρνησης τρέχει στην άλλη άκρη του πλανήτη για να διαβεβαιώσει ότι η υπόθεση δεν αφορά την κυβέρνηση, οι γερμαναράδες στυγνοί γραφειοκράτες δικαστές φαίνεται <a href="http://www.bangkokpost.com/news/local/247992/court-wants-b846m-to-release-royal-jet">δεν επείσθησαν και για την επιστροφή του αεροπλάνου ζήτησαν από τον πρίγκηπα εγγυητική επιστολή 20 εκατομμυρίων ευρώ</a>, όσο και η αξία του αεροπλάνου. Η Ταϊλανδική κυβέρνηση αντιμετώπισε με αδιαφορία τις δηλώσεις της Γερμανικής κυβέρνησης ότι η Δικαιοσύνη στην Γερμανία είναι ανεξάρτητη και απάντησε <a href="http://www.nationmultimedia.com/2011/07/17/national/German-court-rejects-plea-30160443.html">ζητώντας από την Γερμανία να αποσύρει την απόφαση κατάσχεσης</a>.</p>
<p>Σας αφήνω με τα λόγια του ανώνυμου ανταποκριτή μας που διαμένει στην Ταϊλάνδη και αναφέρει:</p>
<blockquote><p>Όλοι εμείς οι δυτικοί που αγαπάμε τους Ταϊλανδούς, με τα στραβά τους και τα κολλήματά τους και τις μαλακίες τους όμως τους αγαπάμε παρόλα αυτά, όλοι εμείς που θέλουμε να πάρει ανάσα και να ζήσει ανθρώπινα ο κόσμος που ταλαιπωριέται μέσα στη φτώχεια, όλοι εμείς που σιχαινόμαστε τις ελίτ της χώρας με την υποκρισία και τη διπροσωπία τους, υποστηρίζουμε φανατικά τα γερμανικά δικαστήρια του Μονάχου! Go Amtsgerichte!</p></blockquote>
