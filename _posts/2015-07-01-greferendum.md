---
title: DRAFT η άποψη μου για το δημοψήφισμα
categories: 
  - politics
tags: 
  - greferendum
  - grexit
  - greece
status: draft
type: post
published: false
author: 
  login: kouk
  email: "koukopoulos@gmail.com"
  display_name: Konstantinos Koukopoulos
---


# Τι πιστεύω ότι αφορά το δημοψήφισμα

Το δημοψήφισμα έχει δύο επίπεδα:

- το οικονομικό, δηλαδή αν μας συμφέρει μεσοπρόθεσμα να αποδεχτούμε μια συμφωνία που η κυβέρνηση δεν δύναται, κατά τα λεγόμενα της, να συμφωνήσει για λογαριασμό μας.
- το πολιτικό, δηλαδή πως αξιολογούμε την πολιτική διαδικασία που περιέχει αυτό το δημοψήφισμα, πως αυτό θα την επηρεάσει, και πως κρίνουμε τους θεσμούς που συμμετείχαν σε αυτή, με πρώτο την Κυβέρνηση, αλλά φυσικά και την αντιπολίτευση και τους Ευρωπαϊκούς θεσμούς.

## το οικονομικό ζήτημα

Οικονομικά μιλόντας το ερώτημα του δημοψηφίσματος είναι εάν πιστεύουμε ότι η συμφωνία θα οδηγήσει σε βελτίωση των δημοσιονομικών και εν γένη της οικονομίας μας. Δεδομένου ότι η συμφωνία δεν αλλάζει τις θεμελιώδεις παραμέτρους του υπάρχοντος χρέους θα πρέπει πρώτα να αναλογιστούμε το ερώτημα εαν είναι βιώσιμο το χρέος της Ελλάδας. Κανείς δεν αρνείται ότι είναι μεγάλο φυσικά (αν και εδώ υπάρχει μια σχετικότητα), ούτε επίσης αρνείται κανείς ότι η εξυπηρέτηση του αποτελεί ένα σημαντικό βάρος στην οικονομία μας που η ελάφρυνση του θα έδινε μια ώθηση στην οικονομία μας. Όμως, η βιωσιμότητα θα πρέπει πρώτα απ'όλα να εξεταστεί από την αντικειμενική, λογιστική σκοπιά, και μετά να δούμε αν συμφέρει (και ποιον συμφέρει) να γίνει η ελάφρυνση.

### το χρέος είναι (λογιστικά) βιώσιμο

Το χρέος λογιστικά *είναι* βιώσιμο, και είναι εφικτό να το εξυπηρετήσουμε, παρ'ότι έχουμε φτάσει, με την κακοδιαχείρηση (των κυβερνήσεων μας), να μην έχουμε ούτε ευρώ σε ρευστότητα και έτσι να αδυνατούμε να το εξυπηρετήσουμε, ήτοι να απειλούμαστε με χρεωκοπία. Παραθέτω από δύο άρθρα για την βιωσιμότητα του χρέους, που καταδυκνείουν του λόγου το αληθές:

> το χρέος της Ελλάδας έχει διαμορφωθεί στο 177% του ΑΕΠ, πολύ υψηλό. Και λέγεται συχνά ότι αποτελεί δυσβάσταχτο βάρος για την οικονομία μας. Ο αντίλογος στην άποψη αυτή είναι: παρά την αύξησή του, το χρέος έγινε πιο «διαχειρίσιμο» με την αναδιάρθρωση-κούρεμα του 2012 (PSI) και, λόγω του χαμηλού επιτοκίου, λιγότερο δυσβάστακτο.

~ [Γιώργος Στρατόπουλος](http://www.protagon.gr/?i=protagon.el.oikonomia&id=41765)

> From the preceding it follows that the effective debt burden of the Greek government is lower than the debt burden faced by not only the other periphery countries of the Eurozone but also by countries like Belgium and France. This leads to the conclusion that the Greek government debt is most probably sustainable provided Greece can start growing again (so that the denominator in the debt to GDP ratio can start increasing instead of shrinking as is the case today). Put differently, provided Greece can grow, its government is solvent."

~ [Paul De Grauwe](http://escoriallaan.blogspot.gr/2015/06/greece-is-solvent-but-illiquid-what.html)

Ο αντίλογος είναι ότι παρά το χαμηλό βάρος της εξυπηρέτησης του χρέους απαιτείται (για να το αποπληρώνουμε έστω και έτσι) να έχουμε πλεονάσματα (αφού δεν έχουμε ρευστό στην πάντα) και άρα οδηγούμεθα όχι στην ανάπτυξη αλλά στην ύφεση. Σωστό αυτό, αλλά είναι ένα άλλο ερώτημα από το εάν το χρέος είναι βιώσιμο καθ'ότι υπάρχουν πολλοί παράγοντες που μπορούν να οδηγήσουν στην ανάπτυξη και δεν είναι το επίπεδο του χρέους από μόνο του που θα καθορίσει εάν θα έχουμε ανάπτυξη ή όχι (περισσότερο για αυτό παρακάτω). Το χρέος είναι λοιπόν βιώσιμο, αρκεί να έχουμε την απαράιτητη ρευστότητα ώστε να το εξυπηρετούμε και για να κάνουμε φυσικά τις δαπάνες εκείνες που θα διευκολύνουν την ανάπτυξη. Εννοείται, και κανείς δεν αρνείται, ότι γι'αυτό χρειαζόμαστε μια συμφωνία με τους εταίρους, όπως είχαμε τα τελευταία χρόνια.

### μια σημείωση για την ανάπτυξη

Υπάρχει σίγουρα ένα φάσμα απόψεων για το τι πρέπει να γίνει για να έρθει ανάπτυξη (αφήνω κατά μέρος όσους αμφιβάλλουν για την αναγκαιότητα της, είναι εκτός συζήτησης). Ωστόσο σε γενικές γραμμές υπάρχει μια συναίνεση για πολλά προβλήματα της οικονομίας, τουλάχιστον στο επίπεδο της οικονομικής επιστήμης. Το πρόβλημα όμως είναι ότι αυτή η συναίνεση είναι, διόλου εκπλητικά, όχι ριζικά διαφορετική από την σημερινή οικονομική πραγματικότητα. Με λίγα λόγια, όταν οι οικονομολόγοι διαφωνούν, τις περισσότερες φορές σε εμάς απ'έξω φαίνεται να λένε πάνω κάτω τα ίδια πράγματα. Συνήθως περαιτέρω διαφωνίες προκύπτουν μπαίνουμε στα χωράφια της πολιτικής οικονομίας, ή της πολιτικής γενικά. Κανείς mainstream οικονομολόγος, ούτε ο Βαρουφάκης, δεν διαφωνεί ότι η Ελλάδα χρειάζεται μεταρρυθμίσεις που θα κάνουν την ελληνική οικονομία πιο ανταγωνιστική στο πλαίσιο της παγκόσμιας οικονομίας. Πολιτικές διαφωνίες υπάρχουν πολλές, αλλά το ότι η Ελλάδα έχει ένα πρόβλημα με τα ολιγοπώλια δεν νομίζω ότι το αρνείται κανείς. Οπότε το θέμα, από οικονομική άποψη, δεν είναι εάν χρειάζονται μεταρρυθμίσεις για την ανάπτυξη, ούτε καν ποιες είναι αυτές οι μεταρρυθμίσεις. Το μόνο θέμα είναι πολιτικό, δηλαδή αν θέλουμε, αν μπορούμε και πως θα πετύχουμε να τις κάνουμε. Εδώ υπάρχει πρόβλημα καθ'ότι ένα μέρος του ΣΥΡΙΖΑ έχει ως στόχο την ριζική ανατροπή του οικονομικού συστήμ 

Ας σκεφτούμε λοιπόν το εξής, εάν η Ελλάδα μπορούσε να θεωρηθεί φερέγγυα και με δυνητικά επαρκείς οικονομικές δομές για την επίτευξη ανάπτυξης θα ήταν πολύ πιο εύκολο να πειστέι κάποιος τρίτος (π.χ. η ΕΚΤ) να επενδύσει στην ανάπτυξη της χώρας (είτε κουρεύοντας το χρέος είτε ρίχνοντας χρήματα στην αγορά). Αν όμως η Ελλάδα επιθυμεί να παραμένει μια μη-ανταγωνιστική χώρα, με υψηλό κίνδυνο χρεωκοπίας, και ανελαστικές δομές στην οικονομία, τότε πραγματικά δεν υπάρχει λόγος να το κάνει αυτό κάποιος, ακόμα και η ΕΚΤ. Αυτή τη στιγμή η Ελλάδα συμπεριφέρεται σαν να θέλει να αποδείξει ότι δεν επιθυμεί να κάνει ο,τι είναι απαραίτητο για να έρθει η ανάπτυξη. Είναι απορίας άξιο γιατί κάποιοι εδώ μέσα (αλλά και έξω) θεωρούν ότι οι άλλες παίκες της Team Europe θα θελήσουν να το κάνουν για λογαριασμό μας.

## η συμφωνία

Ελάχιστοι από όσοι θα ψηφίσουν στο δημοψήφισμα θα αισθάνονται σιγουριά ότι μπορούν να απαντήσουν στο ερώτημα αν η προτεινόμενη συμφωνία θα βελτιώσει την οικονομική κατάσταση της χώρας. Εγώ προσωπικά, γιατί να το κρύψω, δεν είμαι σίγουρος. Όμως πιστεύω τρία πράγματα με σιγουριά: πρώτον, το επιχείρημα ότι η συμφωνία είναι κακή γιατί τα τελευταία πέντε χρόνια η κατάσταση της οικονομίας χειροτερεύει, εκτός από μηδενιστικό και τεμπέλικο, αγνοεί ότι έχει γίνει αρκετή δουλειά στην εξυγίανση του δημόσιου τομέα και ότι τα πράγματα που δεν έχουν γίνει (λόγω σθεναρής αντίστασης της εγχώριας παρεοκρατίας) είναι ακόμα εφικτό να γίνουν στην συνέχεια, εάν υπάρχει πολιτική θέληση. Αυτό είναι πολύ σημαντικό εφόσον δεν εχουμε λόγο να πιστέψουμε ότι μεσοπρόθεσμα ο ιδιωτικός τομέας θα αφήσει τις μελλοντικές ευκαιρίες για ανάπτυξη να φύγουν ανεκμετάλευτες. Άρα μπορεί να είμαστε σε ύφεση, αλλά μπαίνουν σιγά-σιγά οι δομές για μια ανάκαμψη στο μέλλον.

Δεύτερον, παρ'ότι από μια κεϋνσιανή σκοπιά η προτεινόμενη συμφωνία δεν κάνει αρκετά για να μας οδηγήσει σε ανάπτυξη, αγνοεί ότι η Ελλάδα δεν είναι μια ξεχωριστή μονάδα αλλά λειτουργεί ως ένα μέρος της Ευρωζώνης. Το κρίσιμο σημείο λοιπόν δεν είναι εάν η Ελλάδα θα οδηγηθεί σε ανάπτυξη άμεσα αλλά εάν η Ευρωζώνη θα συνεχίσει να ανακάμπτει από την κρίση οδηγόντας όλες τις χώρες-μέλη σε ανάπτυξη. Εάν λοιπόν η Ευρώπη τα καταφέρει τότε η Ελλάδα θα μπορεί, με αυτή αλλά και με την επόμενη συμφωνία, να επωφεληθεί. Μέχρι τώρα έχουν γίνει σημαντικές προσπάθειες, είτε από την ΕΚΤ (με τον Μάριο Ντράγκι να λέει πως θα κάνει "οτιδήποτε είναι απαραίτητο" - βλ. QE) αλλά και από το Eurogroup. Αν και χρειάζονται ακόμα σημαντικότερα βήματα προς την κατεύθυνση αυτή είναι σαφές ότι υπάρχει μια πορεία προς περαιτέρω θωράκιση των Ευρωπαϊκών οικονομιών και μέσω οικονομικών δράσεων αλλά και θεσμικών εγγυήσεων. Οι άλλες χώρες, όπως η Πορτογαλλία και η Ιρλανδία, που υπέφεραν όπως η Ελλάδα, βελτιώνουν σήμερα την θέση τους γιατί μέχρι τώρα οι αγορές φαίνεται να πείθονται ότι το Ευρωσύστημα μπορεί να παραμείνει σταθερό και δυνατό και επιπλέον εγγυάται και για τα λιγότερο ισχυρά μέλη της. Η Ελλάδα ωστόσο απειλεί, δια της ανυπομονησίας της και της ανόητης (υπό αυτόν τον συσχετισμό δυνάμεων) εκβιαστικής της στάσης, να γίνει τροχοπέδη σε αυτή την πορεία, αν όχι να την τορπιλίσει εντελώς.

Τρίτον, πρέπει να ήταν κανείς τυφλός για να μην μπορεί να δει ότι το κλίμα στην Ευρώπη ήταν (και παραμένει) εναντίον ενός τολμηρού κεϋνσιανού αναπτυξιακού προγράμματος. Επομένως θα πρέπει να περίμενε ότι οι διαπραγματεύσεις υπέρ ενός τέτοιου προγράμματος θα ήταν αρκετά πιθανό να μην είναι επιτυχείς. Δεδομένου λοιπόν ότι η απώλεια της στήριξης των εταίρων ήταν γνωστό ότι θα δημιουργούσε μεσοπρόθεσμα πολύ περισσότερη λιτότητα απ'ότι η συνέχιση του μνημονίου με όλα τα στραβά του, το συμπέρασμα ενός ανθρώπου (όπως γκουχου-γκουχου του Αλέξη Τσίπρα) Θα έπρεπε να είναι ότι εάν εκλεγεί πολύ πιθανά θα κληθεί να διαχειριστή την λιτότητα και την ύφεση και όχι να την ανατρέψει. Η ανατροπή της λιτότητας και η επίτευξη της ανάπτυξης θυμίζω είναι ένα ζήτημα που θα μπορούσε να γίνει μόνο σε πολύ υψηλότερο επίπεδο, αυτό της Ευρωζώνης.

Μπορώ λοιπόν να συζητήσω το εάν ή όχι η συμφωνία αυτή είναι αυτό που χρειάζεται η Ελλάδα. Έχω την αντίληψη ότι στα "μνημόνια" υπήρχαν πολλά καλά σημεία και πολλές ευκαιρίες που έμειναν ανεκμετάλευτες. Σίγουρα δεν ήταν τέλεια, αφού δεν είμαστε οι μόνοι με ιδεοληψίες ή πολιτικές αγκυλώσεις, και σίγουρα η Ελληνική οικονομία έχει λάβει ισχυρά πλήγματα τα τελευταία πέντε χρόνια. Όμως ο αρνητισμός σχετικά με αυτά τα προγράμματα αποτελεί ηττοπάθεια και εκφράζει ουσιαστικά έναν μηδενισμό αναφορικά και με την προοπτική και μιας δυνατής Ευρώπης και αναφορικά με τον ανθρώπινο πόνο που θα έχει η απώλεια της στήριξης των εταίρων λόγω μιας μονομερούς χρεωκοπίας.

## το πολιτικό ζήτημα

Εφόσον μια συμφωνία για επαναχρηματοδότηση, ακόμα και επιβάλλοντας μέτρα που είναι επώδυνα, καθιστά το χρέος βιώσιμο, και διατηρεί ζωντανές τις ελπίδες για την ανάκαμψη της Ελλάδος και της Ευρωζώνης γενικότερα, ποιο είναι το πρόβλημα που μας εμποδίζει να βρούμε λύση; δεν πιστεύω ότι υπάρχει πραγματική διχογνωμία στην Ευρώπη για το ποια πρέπει να είναι αυτή, τουλάχιστον στα βασικά, δηλαδή ότι θα χρειαστεί, τουλάχιστον στο υψηλό επίπεδο της χάραξης της οικονομικής πολιτικής μια ενοποίηση των θεσμών που θα εγγυώνται την καλή λειτουργία της πιο παραγωγικής οικονομίας στον κόσμο, της Ευρωπαϊκής. Στο εν τω μεταξύ στα χαμηλότερα επίπεδα η προσαρμογή και οι διαδικασίες σύγκλισης θα προκαλέσουν αντιδράσεις και θα είναι ενίοτε και επώδυνες. Η κρίση αποτελεί μια ευκαιρία φυσικά, εφόσον μαζί με την ανάκαμψη μπορούν να γίνουν και οι απαραίτητες αλλαγές. Στην περίπτωση της Ελλάδος η προσπάθεια ανάκαμψης και σύγκλισης έχουν αποδειχθεί ιδιαίτερα επώδυνες, πράγμα που έχει εντείνει την πολιτική κρίση (για ζητήματα του παρελθόντος). Επόμενο λοιπόν οι αποτύχοντες πολιτικοί μας να αναζητούν την ευθύνη για την επιβολή επώδυνων μέτρων στους ξένους. Όμως, το ποιος φταίει περισσότερο που τα προτεινόμενα μέτρα είναι επώδυνα είναι μια δευτερεύουσα συζήτηση εάν χρεωκοπήσουμε, αφού τότε το φταίξιμο θα είναι αποκλειστικά δικό μας. Ο Τσίπρας το γνωρίζει φυσικά, και βρίσκεται δυστυχώς για αυτόν με την καυτή πατάτα στα χέρια. Δεν θέλει λοιπόν να πάρει δύσκολες αποφάσεις ο ίδιος. Όλοι γνωρίζουν ότι οι συνέπειες μιας άτακτης χρεωκοπίας θα είναι πολύ πιο επώδυνες από τα μέτρα που προτείνονται στα μνημόνια. Όλοι γνωρίζουν ότι έξω από την Ευρωζώνη υπάρχει πολύ λιγότερη αλληλεγγύη (και αρκετά χειρότερη ποιοτικά - βλ. Ρωσσία) απ'ότι εντός. Η αντίθετη άποψη, αυτή του Όχι, παρ'ότι ενδύεται τον μανδύα της ελπίδας είναι στην πραγματικότητα μηδενιστική. Δεν πηδάει κανείς στο κενό όταν έχει ακόμα ελπίδες. Ελπίζω να επικρατήσει στο δημοψήφισμα λοιπόν η απάντηση που πραγματικά εκφράζει την ελπίδα, δηλαδή το Ναι.
