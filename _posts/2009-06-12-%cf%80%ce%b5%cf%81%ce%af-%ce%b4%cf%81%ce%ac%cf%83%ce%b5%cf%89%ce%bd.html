---
title: "περί δράσεων"
date: 2009-06-12 19:18:42.000000000 +03:00
categories:
- greek
- politics
tags:
- drassi
- greek liberals
status: publish
type: post
published: true
meta:
  _edit_last: '600927'
  delicious: a:3:{s:5:"count";s:1:"0";s:9:"post_tags";s:0:"";s:4:"time";s:10:"1283441053";}
  reddit: a:2:{s:5:"count";s:1:"0";s:4:"time";s:10:"1283441053";}
author:
  login: kouk
  email: koukopoulos@gmail.com
  display_name: Konstantinos Koukopoulos
  first_name: ''
  last_name: ''
excerpt: !ruby/object:Hpricot::Doc
  options: {}
---
<p>Μέχρι τώρα έχω αποφύγει, όπως και όλοι οι φίλοι στη <a href="http://www.greekliberals.net/civilaction">Φιλελεύθερη Συμμαχία</a>, να εμπλακώ στο κατίνιασμα και στην γκρίνια που εδώ και καιρό κάποιοι επιμένουν να ξεπετούν. Ήμουν της γνώμης ότι όσοι φωνάζουν δείχνουν εμφανώς κάτι για τον εαυτό τους. Τελικά ίσως δεν είναι τόσο εμφανές οπότε και με ευκαιρία <a href="http://isabellaki.blogspot.com/2009/06/blog-post_12.html">αυτό το άρθρο του Βασίλη Τσικνάκου</a> σχολίασα κάτι που είχε αποσιωπηθεί. Διαφορετικά φοβάμαι ότι θα επικρατήσει η υστερική φωνή όσων αισθάνονται ότι καλύπτουν με αυτό το τρόπο τις ευθύνες τους.</p>
<p>Τι δεν ισχύει, από τα όσα ειπώθηκαν στα σχόλια εκεί:</p>
<p>α) ότι όσοι δραστηριοποιήθηκαν για το μεταρρυθμιστικό μέτωπο προ Δράσης κλήθηκαν συγκεκριμένα από τον Τάσο Αβραντίνη ή ότι είχαν κάποια πεποίθηση ότι θα συμμετάσχει ο Στέφανος Μάνος. Ο φίλος Διονύσης Κατρανίτσας στο εκεί σχόλιο του μπερδεύει την προθυμία πολλών εξ'αυτών να συμμαχήσουν με τον Μάνο <em>αφού</em> μας ανακοίνωσε ότι θα κατέβει στις εκλογές μόνος του,  με τον ανεξάρτητο από τη παρουσία του Μάνου ενθουσιασμό τους για το μεταρρυθμιστικό μέτωπο.</p>
<p>β) δεν ισχύει ότι κανείς έχει (ή ισχυρίζεται ότι έχει) κάποιο copyright για την ιδέα του μεταρρυθμιστικού μέτωπου, πριν ή μετά τις ευρωεκλογές. Το μεταρρυθμιστικό μέτωπο δεν αποτελούσε μια προσωπική ή κομματική επιχείρηση αλλά εξέφραζε τις πεποιθήσεις πολλών ατόμων, άλλοι στη ΦιΣ, άλλοι (τώρα) στη Δράση και άλλοι, τότε και τώρα, ανεξάρτητοι. Αυτή η ιδέα προφανώς εκφράζει και τον Βασίλη τώρα, αν κρίνω από το άρθρο του.</p>
<p>γ) δεν ξέρω σε ποιά συνάντηση στον Ζαφόλια αναφέρεται ο Διονύσης, αλλά δεν ισχύει ότι υπήρχαν γενικά αντιδράσεις όσων αφορά τη δέσμευση σχετικά με το μεταρρυθμιστικό μέτωπο. Ισχύει ότι με την εμφάνιση του Μάνου, για πρώτη φορά στη τρίτη συνεδρίαση (που ατζέντα είχε την εκλογή επικεφαλούς του ψηφοδελτίου του μεταρρυθμιστικού μετώπου), πολλοί απέσυραν τις δεσμεύσεις τους επιλέγοντας να περιμένουν τη Δράση..</p>
<p>δ) Τα περί φιλελευθερόμετρου είναι σοφίσματα (μάλλον κακόβουλα) που δυστυχώς δεν μπήκε κανείς στον κόπο να αντικρούσει δημοσίως, με αποτέλεσμα να υιοθετούνται τώρα ως αλήθειες και από νοήμονες ανθρώπους. Θα με ενδιέφερε πάντως να ακούσω από κάποιον στα σχόλια σε ποιά περίσταση αισθάνθηκε ότι του εφαρμόστηκε περιβόητο «φιλελευθερόμετρο».</p>
<p>ε) δεν πιστεύω ότι ο Μάνος είναι ο εχθρός του φιλελευθερισμού. Είναι σαφέστατα ένας φίλος και υπέρμαχος του φιλελευθερισμού (αν και το κρύβει τελευταία), αλλά όχι υπεράνω κριτικής (όπως όλοι). </p>
<p>Τι ισχύει: </p>
<p>α) ισχύει ότι αξιόλογα μέλη έφυγαν από τη Φιλελεύθερη Συμμαχία τον τελευταίο καιρό. Δεν θα τους κρίνω δημόσια για τους προσωπικούς τους στόχους. Δεν έχω ακούσει κανέναν ξεκάθαρα διατυπωμένο λόγο για τον οποίο "αναγκάστηκε" κανείς να φύγει από τη ΦιΣ, πλην τη περίπτωση του Αντύπα Καρίπογλου όπου γνωρίζω φυσικά πολύ καλά γιατί αναγκάστηκε να φύγει εάν κανείς, ή ο ίδιος ας πούμε, θέλει να το συζητήσει δημόσια. Πάντως η κατηγορία του δογματισμού, ασυνόδευτη από παραδείγματα έλλειψεως ανοχής σε διαφορετικές απόψεις, καταρρίπτεται εύκολα από τα άτομα που συνεχίζουν τον αγώνα με τη Φιλελεύθερη Συμμαχία, και <a href="http://fileleytheros.wordpress.com/2009/05/12/707/">ως υποψήφιοι</a>, ενώ έχουν και εκφράζουν δημοσίως απόψεις που είναι τουλάχιστον αμφιλεγόμενες για άλλα μέλη της Φιλελεύθερης Συμμαχίας. Αντίθετα είναι παράδοξο, ότι όσοι έφυγαν αποτελούσαν κατά τη γνώμη μου τα κατ'εξοχήν παραδείγματα ατόμων με πλήρη ιδεολογική σύμπλευση με την Διοικούσα Επιτροπή της Φιλελεύθερης Συμμαχίας. Οι αιτίες της αποχώρησης τους λοιπόν, γνωστές ή άγνωστες σε μένα, δεν έχουν καμμία σχέση με ιδεολογικά ζητήματα ή με υποτιθέμενους δογματισμούς. </p>
<p>γ) ισχύει ότι η Φιλελεύθερη Συμμαχία δεν πέτυχε το 2007 εκλογικούς στόχους που οραματίζονταν κάποιοι (ίσως αυτό εξηγεί τον πειραματισμό τους με τη Δράση). Οι αιτίες για αυτό το αποτέλεσμα είναι πολλές και συζητήθηκαν επί μακρών. Ένα αποτέλεσμα αυτής της συζήτησης και αυτοκριτικής ήταν βεβαίως η συμμετοχή στη δράση για το μεταρρυθμιστικό μέτωπο, ακριβώς όπως ο Βασίλης καταδεικνύει ότι πρέπει να γίνει τώρα.</p>
<p>δ) ισχύει ότι, για καλό ή για κακό, η Δράση δεν πέτυχε τους στόχους της και επομένως ανακύπτει αυτή τη φορά πιο ξεκάθαρη η ανάγκη του μεταρρυθμιστικού μετώπου. Σε αυτό το μέτωπο προφανώς όλοι όσοι μπορούν να συμφωνήσουν στον συνδετικό κρίκο είναι απαραίτητοι. Τώρα τι εννοεί ο Βασίλης λέγοντας πως θα πρέπει ο Στέφανος Μάνος να είναι «εγγυητής» δεν το καταλαβαίνω, ίσως μπορεί να μου το εξηγήσει εδώ.</p>
<p>Συμπεραίνοντας θα ευχόμουν και εγώ, όπως και ο Βασίλης, να κάνουν όλοι την αυτοκριτική τους, αλλά γνωρίζω ότι αυτό δεν είναι εύκολο για κανέναν.</p>
