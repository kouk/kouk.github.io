---
layout: post
title: ''
date: 2009-10-07 09:45:38.000000000 +03:00
categories: []
tags: []
status: draft
type: post
published: false
meta:
  _edit_last: '600927'
author:
  login: kouk
  email: koukopoulos@gmail.com
  display_name: Konstantinos Koukopoulos
  first_name: ''
  last_name: ''
excerpt: !ruby/object:Hpricot::Doc
  options: {}
---
<p>Καταρχάς δείτε εδώ γιατί τέτοιες απαγορεύσεις, εκτός από τις σημαντικότερες εξωτερικές συνέπειες, συχνά πετυχαίνουν και το αντίθετο αποτέλεσμα από αυτό που στόχευαν: http://techdirt.com/articles/20090930/1610356378.shtml</p>
<p>Στα υπόλοιπα: η άποψη του Στέφανου ότι ένας blogger που γράφει για προϊόντα χωρίς να αποκαλύπτει τη σχέση του με τον κατασκευαστή τους αποτελεί εγκληματία είναι ακριβώς η άποψη που δικαιολογεί αυτόν τον νόμο έκτρωμα. Όμως είναι μια άποψη βαθιά συντηρητική που με ηθικιστικό τρόπο ποινικοποιεί αφενός το αναφαίρετο δικαίωμα στην ελεύθερη έκφραση αλλά και ποινικοποιεί την ελεύθερη σχέση μεταξύ ενός αναγνώστη και ενός συγγραφέα, υποτίθεται για το καλό του αναγνώστη αλλά τελικά εις βάρος του αφού καθιστά τη σχέση αυτή επισφαλή.</p>
<p>Σφάλμα και επί της αρχής, διότι η άποψη σας για το ποιός είναι αντικειμενικός δεν αποτελεί ηθική επιταγή που πρέπει να ακολουθούν όλοι υπό τη σπάθη της δικαιοσύνης. Όταν γράψει κάποιος ένα κείμενο έχει πάντα τους λόγους του και δεν πρέπει να υποχρεώνεται να τους αποκαλύψει (φυσικά κανείς δεν είναι υποχρεωμένος και να τον θεωρεί εξ'αρχής αντικειμενικό). Άρνηση των παραπάνω αποτελεί εισαγωγή της αστυνομίας της σκέψης με αστείο πρόσχημα στη περίπτωση μας αφού είναι γνωστό σε όλους τους καταναλωτές ότι δεν πρέπει να υποθέτουμε ότι αυτό που διαβάζουμε για ένα προϊόν είναι πάντα αληθές. Σε κάθε περίπτωση είναι ισοπεδωτικό να λέτε ότι όποιος γράφει κείμενα "παρουσιάζεται ως αντικειμενικός" και συνεπώς θα πρέπει να τιμωρείται εάν δεν είναι (πάντα σύμφωνα με τη δική σας άποψη).</p>
<p>Στα περί προστίμου στο τελευταίο σχόλιο προφανώς αστειευόμουν, ωστόσο η ουσία του αστείου μου είναι σοβαρή: τα τοίχη "προστασίας" συχνά καταπατούν περισσότερης αξίας πράγματα απ'ότι προστατεύουν. Σε αυτή τη περίπτωση ο νόμος αυτός ποινικοποιεί αυθαίρετα την ελεύθερη έκφραση και δεν προστατεύει τίποτα. Εγώ είμαι υπερ του να ζούμε με καλούς νόμους, όχι με οποιουσδήποτε νόμους.</p>
