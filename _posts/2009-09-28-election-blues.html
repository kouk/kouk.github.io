---
title: 'Election blues - ΦιΣ, #deb8, Κ.Ο.Τ.Ε.Σ. και Πειρατές'
date: 2009-09-28 12:24:18.000000000 +03:00
categories:
- greek
- politics
tags:
- "#deb8"
- booze
- elections
- greek liberals
- "πειρατικό κόμμα ελλάδος"
- "φιλελευθερισμός"
- "Κ.Ο.Τ.Ε.Σ."
- "ΦιΣ"
- "διάλογος"
- liberty
- pirate party
- politics
status: publish
type: post
published: true
meta:
  _edit_last: '600927'
  reddit: a:2:{s:5:"count";s:1:"0";s:4:"time";s:10:"1294636378";}
  delicious: a:3:{s:5:"count";s:1:"0";s:9:"post_tags";s:0:"";s:4:"time";s:10:"1294636377";}
author:
  login: kouk
  email: koukopoulos@gmail.com
  display_name: Konstantinos Koukopoulos
  first_name: ''
  last_name: ''
excerpt: !ruby/object:Hpricot::Doc
  options: {}
---
<p>Δυστυχώς σε αυτές τις εκλογές <a href="http://www.greekliberals.net/civilaction/index.php/Press-Releases/Καραμανλής-και-χάος-πλέον-ταυτίζονται.html">δεν συμμετέχει η Φιλελεύθερη Συμμαχία</a>, του οποίου κόμματος είμαι μέλος. Οι λόγοι πολλοί, αλλά η ουσία παραμένει ότι η αποτυχία καθόδου της ΦιΣ σημαίνει πως απουσιάζει η φιλελεύθερη επιλογή από αυτές τις εκλογές. Αυτό δεν μπορεί παρά να μου προκαλεί θλιψη για αυτές τις εκλογές.</p>
<p>Μαζί με την απουσία της ΦιΣ και μία άλλη απουσία σε αυτές τις εκλογές μας στερεί την πολιτική καινοτομία και πραγματική πολιτική επιλογή που τόσο λείπουν στην χώρα μας. Δυστυχώς, χάρη σε <a href="http://papanotas.wordpress.com/2009/09/25/ippokratous/">μια βίαιη και αδικαιολόγητη επίθεση στην ανθρώπινη και τεχνική υποδομή του</a>, ακυρώνεται <a href="http://www.deb8.gr/2009/09/live-deb8/">η διοργάνωση του ζωντανού deb8</a>. Έτσι παρά τις προσπάθειες πολλών ανθρώπων δεν θα γίνει αυτή τη φορά το δεύτερο βήμα της <a href="http://deb8.gr">πρωτοβουλίας deb8.gr</a> μετά το <a href="http://live.deb8.gr">πρώτο ζωντανό διαδικτυακό debate για τις ευρωεκλογές '09</a>.</p>
<p>Παρ'ότι ορισμένες φορές οι καινοτόμες προσπάθειες δεν φέρνουν το αποτέλεσμα που θέλουμε τη στιγμή που το θέλουμε συνεισφέρουν στην αύξηση του δυναμικού για μελλοντικά αποτελέσματα. Έτσι μπορεί η ΦιΣ να μην κατέβηκε σε αυτές τις εκλογές και μπορεί και το τελευταίο deb8 να μην πραγματοποιήθηκε, αλλά τα ανθρώπινα δίκτυα που βρίσκονται αντίστοιχα πίσω από την κάθε προσπάθεια συνεχίζουν να υπάρχουν, να εξαπλώνονται και να ενισχύονται ως αποτέλεσμα κυρίως της σθεναρής προσπάθειας ορισμένων ατόμων που το αποτελούν αλλά και των <a href="http://el.wikipedia.org/wiki/Δικτυακό_φαινόμενο">δικτυακών φαινομένων</a> που προκαλεί η συμμετοχή κάθε νέου μέλους σε αυτές τις προσπάθειες.</p>
<p>Από τη μεριά της η Φιλελεύθερη Συμμαχία μέχρι τις εκλογές αλλά και το τακτικό της συνέδριο θα προσπαθήσει <a href="http://www.greekliberals.net/civilaction/index.php/Press-Releases/Η-Φιλελεύθερη-Συμμαχία-θέτει-τις-προτάσεις-της-σε-δημόσιο-διάλογο.html">να αρθρώσει τον φιλελεύθερο πολιτικό λόγο που μας κάνει να την αγαπάμε</a> και προσκαλεί όλους τους πολίτες να <a href="http://www.greekliberals.net/civilaction/index.php/component/option,com_kunena/Itemid,268/catid,69/func,showcat/">συμμετάσχουν σε ανοικτό online διάλογο γύρω από τις θέσεις της</a>. Προτείνω σε όποιον ενδιαφερόμενο να ξεκινήσει, για παράδειγμα, από τις θέσεις μας <a href="http://www.greekliberals.net/civilaction/index.php/Press-Releases/Οι-θέσεις-της-Φιλελεύθερης-Συμμαχίας-για-την-Οικονομία-και-την-Ανάπτυξη.html">για την οικονομία και την ανάπτυξη</a>.</p>
<h3>αυτός ο ψηφοφόρος δεν θα απέχει από τις εκλογές</h3>
<p>[caption id="attachment_178" align="alignright" width="212" caption="Ψηφίζω Κ.Ο.Τ.Ε.Σ. τσιμπητό!"]<a href="http://www.boozecooperativa.com/kotes.php"><img src="assets/kotesekl2.jpg" alt="Ψηφίζω Κ.Ο.Τ.Ε.Σ. τσιμπητό!" title="Ψηφίζω Κ.Ο.Τ.Ε.Σ. τσιμπητό!" width="212" height="300" class="size-full wp-image-178" /></a>[/caption]</p>
<p>Κατά τη γνώμη μου η ψήφος (αλλά και η μη-ψήφος) αποτελεί ένα μήνυμα ορισμένες φορές συμβολικό έως και εξωθεσμικό. Προφανώς η καταμέτρηση μιας μεμονωμένης επιλογής (ή της απουσίας της) από τους θεσμούς της δημοκρατίας μας έχει σχεδόν ασήμαντη επίδραση στο συνολικό αποτέλεσμα μιας εκλογικής αναμέτρησης. Αλλά σε κάθε περίπτωση η επιλογή μας επικοινωνεί κάτι προς όσους μας ακούνε,  είτε στον περίγυρο μας είτε στα μικρά κόμματα για τα οποία η ψήφος έχει μεγαλύτερο σχετικό βάρος. Έτσι ακόμα και αν δεν ψηφίσω θα ήθελα να πω προς όσους με διαβάζουν εδώ τι πιστεύω ότι σημαίνει η επιλογή μου.</p>
<p>Πιστεύω ότι η μεμονωμένη αποχή από τις κάλπες σημαίνει ακόμα λιγότερα απ'ότι σημαίνει η ψήφος ενός κόμματος. Η μαζική αποχή πάλι δεν φαίνεται να έχει κανένα σοβαρό ή επιθυμητό αποτέλεσμα. Επομένως σκοπεύω να ψηφίσω σε αυτές τις εκλογές, παρά την απουσία της ΦιΣ. Αρχικά θα ψηφίσω γιατί αυτό σημαίνει ότι πιστεύω ότι αξίζει να ασχοληθεί κανείς μισή ώρα και να επιλέξει μια πολιτική πρόταση που θεωρεί θετική, όποια και αν είναι αυτή. Πιστεύω ότι οι στρεβλώσεις που προκαλούνται επειδή πολύς κόσμος <em>δεν</em> ψηφίζει με πολιτικά κριτήρια είναι σοβαρό μειονέκτημα της κοινωνικής μας οργάνωσης και έτσι θα έφτανα στο σημείο μέχρι να ενθαρρύνω και έναν κομμουνιστή να πάει να ψηφίσει (αν και με έντονο δισταγμό :-p ).</p>
<p>Σίγουρα, η απουσία της ΦιΣ σημαίνει ότι θα πρέπει να επιλέξω από σαφέστατα κατώτερες των προσδοκιών μου επιλογές. Βέβαια βρίσκονται παρόντες στα ψηφοδέλτια των κομμάτων που κατεβαίνουν (ή <a href="http://www.tanea.gr/default.asp?pid=2&amp;artid=4536226&amp;ct=1">δεν κατεβαίνουν</a>) στις εκλογές ορισμένοι <a href="http://www.khatzidakis.gr">φιλελεύθεροι και αξιόλογοι άνθρωποι</a> που θα ήθελα να ψηφίσω. Αλλά ακόμα και αν ψήφιζα στην εκλογική τους περιφέρεια θα ήταν δύσκολο να «καταπιώ» τους υπόλοιπους κομματάνθρωπους που συμπλέουν μαζί τούς. Τελικά, δεν βλέπω κανένα από τα γνωστά κόμματα να μου δίνει στην εκλογική μου περιφέρεια, Α' Αθηνών, μια επιλογή που να μπορώ να υποστηρίξω κάπως έναντι του εαυτού μου.</p>
<p>[caption id="attachment_179" align="alignright" width="200" caption="Πειρατικό Κόμμα Ελλάδος"]<a href="http://piratepartygreece.blogspot.com/"><img src="assets/ppe.jpg" alt="Πειρατικό Κόμμα Ελλάδος" title="Πειρατικό Κόμμα Ελλάδος" width="200" height="200" class="size-full wp-image-179" /></a>[/caption]</p>
<p>Βρήκα συνεπώς αυτό που θα ψηφίσω ανάμεσα από τα μικρά και άγνωστα κόμματα, όπου αναζητούσα κάτι που να ήταν συμβατό με τις αρχές μου και επίσης να στρεφόταν κατά του κρατικού και πατερναλιστικού πνεύματος που διαπνέει τα υπόλοιπα κόμματα. Βρήκα συγκεκριμένα το κόμμα "<a href="http://www.boozecooperativa.com/kotes.php">Καπνιστικές Ομάδες για την Τέχνη και την Εικαστική Συγκρότηση (Κ.Ο.Τ.Ε.Σ.)</a>" με το οποίο, παρ'ότι μη-καπνιστής, συμφωνώ στα όσα έχω δει να εκφράζουν επισήμως. Τους πρωτοάκουσα όταν περνόντας έξω από το <a href="http://www.boozecooperativa.com/">Booze</a> στη Κολοκωτρόνη μου δώθηκε ένα φυλλάδιο. Σε εκείνη τη φάση δεν στάθηκα παρά στο χιουμοριστικό τους τίτλο και στη συμπάθεια που μου εμπνέι ο χώρος στον οποίο, απ'ότι φαίνεται, κυωφορήθηκε η προσπάθεια. Αλλά αφιερώνοντας το μισάωρο που είπα προηγουμένως κατάλαβα ότι πράγματι δεν υπήρχε τίποτα που να με ενοχλεί στις Κ.Ο.Τ.Ε.Σ. και επιπλέον ότι οι ιδέες που εκφράζουν βρίσκονται κοντά στις δικές μου, τουλάχιστον στα συγκεκριμένα θέματα με τα οποία καταπιάνονται.</p>
<p>Εφόσον λοιπόν ούτε κατεβαίνει αλλά ούτε έχει ιδρυθεί ακόμα το <a href="http://piratepartygreece.blogspot.com/">Πειρατικό Κόμμα Ελλάδος</a> που <a href="http://www.facebook.com/group.php?gid=88838904899">θα καταπιάνονταν με θέματα του στενότερου ενδιαφέροντος μου</a> το μόνο που μπορώ να κάνω είναι <a href="http://kotes-kotes.blogspot.com/2009/09/4.html">να ψηφίσω Κ.Ο.Τ.Ε.Σ. τσιμπητό</a>! Διαβάστε σε μορφή PDF την <a href="http://www.boozecooperativa.com/images/kotes/kotes.pdf">ιδρυτική τους διακύρηξη</a> και την <a href="http://www.boozecooperativa.com/images/kotes/KOTES%20ELEC.pdf">ανακοίνωση της καθόδου τους</a>.</p>
