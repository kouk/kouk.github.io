---
title: "Ρατσιστικό;"
date: 2011-05-19 16:47:14.000000000 +03:00
categories: []
tags: []
status: draft
type: post
published: false
meta:
  _edit_last: '600927'
  geo_latitude: '37.979180'
  geo_longitude: '23.716647'
  geo_accuracy: '4584'
  geo_address: "Αθήνα, Ελλάς"
  geo_public: '1'
  draftfeedback_requests: a:2:{s:21:"koukopoulos@gmail.com";a:3:{s:3:"key";s:13:"4dd52edd32246";s:4:"time";s:10:"1305816797";s:7:"user_id";s:6:"600927";}s:26:"mgs-cafe@greekliberals.net";a:3:{s:3:"key";s:13:"4dd5497e06f39";s:4:"time";s:10:"1305823614";s:7:"user_id";s:6:"600927";}}
  draft_feedback: a:1:{s:21:"koukopoulos@gmail.com";a:1:{i:0;a:2:{s:4:"time";s:10:"1305816843";s:7:"content";s:9:"feedback
    ";}}}
author:
  login: kouk
  email: koukopoulos@gmail.com
  display_name: Konstantinos Koukopoulos
  first_name: ''
  last_name: ''
excerpt: !ruby/object:Hpricot::Doc
  options: {}
---
<p>Άκουσα πρόσφατα μιας φράση σαν την εξής: "<em>Οι πολυνήσιοι μαθητές των ελληνικών σχολείων είναι καλύτεροι από τους Έλληνες μαθητές των ιδίων σχολείων</em>". Αναρωτιέται κανείς είναι αυτή η φράση ρατσιστική; Αναρωτιέται κανείς επιπλέον, εξακολουθεί να είναι ρατσιστική εάν αποδειχθεί "επιστημονικά";</p>
<p>Καταρχάς η φράση δεν είναι τόσο απλή όσο φαίνεται. Πιστεύω όμως ότι σίγουρα θα μπορούσε να αποτελεί τον τίτλο ενός άρθρου εφημερίδας που θα μας πληροφορούσε για τα συμπεράσματα μιας έρευνας για τις επιδόσεις των μαθητών που θα εξέταζε την καταγωγή τους. Όμως πιστεύω επίσης ότι πιο πιθανά τα αποτελέσματα της έρευνας δεν θα απαντάνε στην απλή και συνηθισμένη ερμηνεία της φράσης αλλά απλά θα τεκμηριώνουν ως γεγονός ότι ένα σύνολο μαθητών που έχουν έρθει προηγουμένως από την Αλβανία<sup><a href="#f1">*</a></sup> και που βρίσκονται τα Χ τελευταία χρόνια στην επικράτεια της χώρας είχαν κάποιες συγκεκριμένες επιδόσεις σε κάποιες συγκεκριμένες δοκιμασίες ενώ κάποιοι άλλοι μαθητές διαφορετικής προέλευσης είχαν χαμηλότερες επιδόσεις στις ίδιες δοκιμασίες. Ακόμα και αν υποθέσουμε ότι οι δοκιμασίες είναι ουδέτερες όσον αφορά τα χαρακτηριστικά των δύο πληθυσμών μαθητών αυτό όμως δεν τεκμηριώνει την φράση "οι αλβανοί μαθητές είναι καλύτεροι από τους ντόπιους μαθητές" η οποία σημαίνει ότι το σύνολο των ατομικών χαρακτηριστικών που περιλαμβάνονται κάτω από την ομπρέλα της κατηγορίας "αλβανός" είναι η <em>αιτία</em> καλύτερων μαθητικών επιδόσεων. Ένα διαφορετικό παράδειγμα θα ήταν η φράση "οι παχύσαρκοι άνθρωποι τρέχουν πιο αργά από τους μη-παχύσαρκους ανθρώπους" που σημαίνει φυσικά ότι η παχυσαρκία προκαλεί βραδύτητα, κάτι αληθές (για ευνόητους λόγους). Αλλά η απλή σύμπτωση καλών επιδόσεων και καταγωγής δεν αρκεί για να συμπεράνει κανείς ότι το ένα προκαλεί το άλλο.</p>
<p>Αλλά εαν πράγματι όλες οι έρευνες δείχνουν ότι υπάρχει κάποιο χαρακτηριστικό που συνδέεται στενά με την αλβανική καταγωγή που προκαλεί καλές επιδόσεις στο σχολείο, όπως δηλαδή το πλεονάζων λίπος που συνδέεται στενά με την παχυσαρκία προκαλεί κακές επιδόσεις στον στίβο, θα ήταν ρατσιστικό να ισχυριστούμε ότι "οι αλβανοί είναι καλύτεροι μαθητές"; Κυριολεκτικά ναι, εφόσον τουλάχιστον υποτεθεί ότι η έννοια "αλβανός" ανήκει στην κατηγορία "ράτσα". Αλλά τι σημαίνει τέλος πάντων ρατσισμός;</p>
<p>Ρατσισμός δεν είναι η πεποίθηση ότι οι άνθρωποι, εκτός των άπειρων άλλων δυνατών κατηγοριοποιήσεων τους, πέφτουν και σε κάποιες λιγότερο ή περισσότερο συγκεκριμένες γενετικές κατηγορίες τις οποίες ονομάζουμε "ράτσες", τουλάχιστον όχι περισσότερο απ'ότι "σεξισμός" σημαίνει η πεποίθηση ότι οι άνθρωποι πέφτουν σε δύο (ή τρεις) συγκεκριμένες κατηγορίες που ονομάζουμε "φύλα". Ρατσισμός, ή σεξισμός αντίστοιχα, σημαίνει η πεποίθηση ότι είναι δικαιολογημένο να φερόμαστε διαφορετικά σε ανθρώπους με κριτήριο τη ράτσα ή το φύλο στο οποίο διαπιστώνουμε ότι ανήκουν. Θα μπορούσαμε να πούμε επίσης ότι ρατσισμός είναι το κοινό χαρακτηριστικό όλων εκείνων των πρακτικών διάκρισης και διαχωρισμού που γίνονται με κριτήριο τη ράτσα στην οποία ανήκει ατόμου. Υπάρχει όμως ένα πρόβλημα:</p>
<p>Είναι δυνατό μια πρακτική να είναι ρατσιστική ή σεξιστική χωρίς αυτός που επιδείδεται σε αυτήν να διακατέχεται από ρατσιστικές πεποιθήσεις; Για παράδειγμα, εάν εγώ προτιμώ να κάνω σεξ με άτομα ενός συγκεκριμένου φύλου και με μια συγκεκριμένη καταγωγή τότε σύμφωνα με τον δεύτερο ορισμό επιδίδομαι σε μια σεξιστική και ρατσιστική πρακτική, αλλά είμαι οπωσδήποτε και ρατσιστής ή/και σεξιστής για αυτόν τον λόγο;</p>
<p>Το όλο θέμα κρίνεται κατά την γνώμη μου από την λέξη "δικαιολογημένο" που χρησιμοποιήσαμε στον πρώτο ορισμό. Κάποιες πρακτικές χρειάζονται δικαιολόγηση. Τι σημαίνει δικαιολόγηση; Στην παρούσα συζήτηση δεν μπορεί να σημαίνει απλώς ότι η πρακτική είναι ορθώς τεκμηριωμένο ότι θα εκπληρώσει έναν συγκεκριμένο στόχο. Διαφορετικά ο ρατσισμός ή ο σεξισμός θα ήταν είτε ορθός είτε ανόητος, αλλά όχι ηθικά κατακριτέος. Δικαιολόγηση στην παρούσα συζήτηση σημαίνει κατά τη γνώμη μου κάτι διαφορετικό: σημαίνει ότι μια πρακτική που θα ήταν κατά τα άλλα απαράδεκτη γίνεται παραδεκτή όταν διαπιστώνονται κάποιες συνθήκες. Για παράδειγμα το να σε ρίξω κάτο με τη βία είναι αδικαιολόγητο, <em>εκτός</em> αν εκείνη τη στιγμή μου κλέβεις το πορτοφόλι, οπότε είναι δικαιολογημένο. Έτσι, ο ρατσιστής και ο σεξιστής δικαιολογούν απαράδεκτες πρακτικές όταν αντικείμενο τους είναι άτομα μιας κάποιας ράτσας ή ενός κάποιου φύλου και αυτό είναι που βρίσκουμε έντονα κατακριτέο.</p>
<p>Για παράδειγμα, δεδομένου ότι δεν απαγορεύεται να μοιραστώ το κρεβάτι μου με οποιονδήποτε ενήλικα το να επιλέγω μόνο γυναίκες για αυτόν τον σκοπό δεν σημαίνει ότι έχω σεξιστικές απόψεις. Σημαίνει απλά ότι έχω μια προτίμηση. Όμως επειδή το να βρίσω κάποιον στον δρόμο κρίνεται συνήθως απαράδεκτο, το να το θεωρώ τον εαυτό μου δικαιολογημένο να βρίζει ένα άτομο επειδή ανήκει σε μια συγκεκριμένη ράτσα ή φύλο υποδεικνύει μάλλον ξεκάθαρα ότι διακατέχομαι από ρατσιστικές ή σεξιστικές αντιλήψεις.</p>
<p>Το πρόβλημα ανάγεται λοιπόν στο τι είναι αναγκαίο να δικαιολογηθεί και τι όχι. Για παράδειγμα, το να δώσει μια τράπεζα δάνειο σε έναν άνθρωπο αλλά όχι σε έναν άλλο άνθρωπο χρειάζεται να δικαιολογηθεί; Εάν ναι, τότε μια τράπεζα που δίνει δάνεια μόνο σε <a href="http://en.wikipedia.org/wiki/White_Anglo-Saxon_Protestant">WASP</a>s προφανώς συμπεριφέρεται ρατσιστικά. Εάν όχι, τότε οι πελάτες της τράπεζας δεν έχουν διαφορετικό status από τους καλεσμένους στο πάρτι μου. </p>
<p>Τελικά εξαρτάται από το εάν υπάρχει μια εδραιωμένη αντίληψη για το ποιοί είναι οι κανόνες του παιχνιδιού. Όταν το παιχνίδι δεν έχει σαφείς κανόνες, τότε δεν χρειάζεται να δικαιολογήσω μια κίνηση μου.  Εάν μου χτυπάνε την πόρτα πλανώδιοι πωλητές εγκυκλοπαιδιών, δεν υπάρχει κάποια αίσθηση κανόνων του παιχνιδιού σχετικά με το εάν θα ανοίξω ή όχι την πόρτα μου, οπότε το να ανοιξω την πόρτα σε μια πανέμορφη γυναίκα πωλήτρια αλλά να αγνοήσω τον αντίστοιχο άντρα δεν μπορεί να θεωρηθεί σεξισμός. Αντίθετα όταν οι κανόνες είναι σαφείς τότε το να εξαιρεθώ από αυτούς προκαλεί την αγανάκτηση των υπολοίπων και έτσι θα πρέπει να μπορώ πρώτα να δικαιολογήσω αυτή μου την εξαίρεση. Για παράδειγμα επειδή σε μια δημόσια υπηρεσία είναι στη γενική περίπτωση απαράδεκτο να γίνει δεκτό το αίτημα του ενός αλλά όχι το ίδιο αίτημα ενός άλλου προκύπτει ότι θα ήταν εξαίρεση από τους κανόνες και απροκάλυπτος ρατσισμός εάν αρνούνταν μια δημόσια υπηρεσία το αίτημα κάποιου επειδή ήταν π.χ. ασιατικής καταγωγής.</p>
<p>Γενικά λοιπόν ένα συμπέρασμα είναι ότι όσον αφορά το κράτος (και τους περισσότερους αντιπροσωπευτικούς οργανισμούς) έχουμε την αίσθηση ότι οι κανόνες απαγορεύουν την μεροληψία άρα και ότι οποιαδήποτε  μεροληπτική πρακτική εκ μέρους του κράτους έχει ως κριτήριο την ράτσα, το φύλο ή τον εθνικό αυτοπροσδιορισμό κ.λπ. είναι πολύ απλά ρατσιστική, σεξιστική και εθνικιστική αντίστοιχα.</p>
<p>Για να γυρίσουμε στους αλβανούς μαθητές, δεν έχει τόσο σημασία εάν οι αλβανοί μαθητές είναι καλοί μαθητές πιο συχνά από άλλους μαθητές και δεν έχει εν τέλη τόση σημασία εάν είναι καλοί μαθητές <em>επειδή</em> είναι αλβανοί μαθητές. Από μόνο του αυτό μπορεί να είναι από απολύτως ορθό έως εντελώ ανόητο και άστοχο. Αυτό που έχει σημασία είναι εάν αυτός ο ισχυρισμός δικαιολογεί κάποια εξαίρεση από τους κανόνες ενός παιχνιδιού, π.χ. το παιχνίδι "στείλτε το παιδί σας στο σχολείο". Θα ήταν ορθό να πούμε ότι ένας δάσκαλος που επιλέγει να μεροληπτήσει υπέρ ενός παιδιού επειδή αυτό έχει μια συγκεκριμένη καταγωγή αναμφίβολα κινείται από ρατσιστικές πεποιθήσεις, ανεξάρτητα εάν έχει διαπιστωθεί ότι η συγκεκριμένη καταγωγή συνδέεται αιτιακά με κάποια άλλα χαρακτηριστικά που εντάσσονται στους κανόνες του παιχνιδιού (π.χ. η επίδοση στα μαθήματα). Δεν έχει σημασία εάν με αυτόν τον τρόπο ο δάσκαλος ικανοποιεί με αυτόν τον τρόπο κάποια θεμιτή ανάγκη όπως π.χ. το να πετύχει μια συγκεκριμένη ισορροπία στις ικανότητες των μαθητών, αφού τελικά αυτό που μετράει είναι ότι δικαιολογεί μια εξαίρεση στους κανόνες του παιχνιδιού με βάση την καταγωγή.</p>
<p>Και τελειώνω απλά αναφέροντας έναν ειδικά φιλελεύθερο λόγο γιατί κατά τη γνώμη μου ο ρατσισμός είναι ένας απαράδεκτος τρόπος σκέψης: οι πιθανές διαφορές μεταξύ δύο εκάστοτε ανθρώπων είναι σχεδόν άπειρες, επομένως γίνεται αδύνατο να αναγνωρίσουμε ατομικά δικαιώματα μόνο στα μέλη ενός πληθυσμού που καθορίζεται με βάση μεμονωμένα κριτήρια χωρίς να αναγκαστούμε να αρνηθούμε δικαιώματα σε ανθρώπους πολύ περισσότερο όμοιους με εμάς απ'ότι άλλοι στους οποίους τους τα αναγνωρίζουμε. Άρα τα ατομικά δικαιώματα θα πρέπει να αναγνωριστούν χωρίς αναφορά σε ειδικά χαρακτηριστικά διότι διαφορετικά δεν μπορούν να αναγνωριστούν καθόλου. Ένας που πιστεύει στα ατομικά δικαιώματα κατά συνέπεια δεν μπορεί να είναι ρατσιστής.</p>
<p><small><a name="f1">*</a> κουβαλόντας πλείστα άλλα χαρακτηριστικά για τα οποία μόνο ορισμένα από αυτά θα είναι διαθέσιμα και άρα <a href="http://en.wikipedia.org/wiki/Scientific_control">υπό έλεγχο</a> </small></p>
