---
title: ''
date: 2009-11-26 12:00:44.000000000 +02:00
categories: []
tags: []
status: draft
type: post
published: false
meta:
  _edit_last: '600927'
author:
  login: kouk
  email: koukopoulos@gmail.com
  display_name: Konstantinos Koukopoulos
  first_name: ''
  last_name: ''
excerpt: !ruby/object:Hpricot::Doc
  options: {}
---
<p><em>Προσπάθεια να βγάλουν νόημα οι σκέψεις μου για το γιαούρτωμα κ.λπ. με αφορμή τα πρόσφατα.. αυγά</em></p>
<p>Λέμε οι περισσότεροι, βασισμένοι στη φιλελεύθερη παράδοση, ότι ο καθένας εφόσον δεν βιαιοπραγεί είναι ελεύθερος να εκφράζεται και οι υπόλοιποι μπορούμε στην κυριολεξία απλώς να διαφωνούμε. Βέβαια η αντίθεση μας στα όσα εκφράζει ένα άτομο μπορεί να πάρει και άλλες μορφές, π.χ. η συμβολική αποχώρηση μας από τον χώρο που βρισκόμαστε. Τα όρια που μπαίνουν στην αντίθεση μας προς αυτόν που εκφράζεται είναι λίγο θολά αλλά οι περισσότεροι συμφωνούμε ότι αποκλείουν την βίαιη παρέμβαση επί του προσώπου που εκφράζεται.</p>
<p>Μιάς και πιστεύω ότι η πρωτογενής βία επί ενός προσώπου δεν είναι κοινωνικά θεμιτή βρίσκω τετριμένα τα παραπάνω, είναι μια απλή εφαρμογή της αρχής της μη-βίας. Βέβαια δεν είναι όλοι φιλελεύθεροι για να υποστηρίζουν τα παραπάνω με βάση την αρχή της μη βίας. Κάποιοι τα υποστηρίζουν παρ'ότι δέχονται ότι υπάρχουν περιπτώσεις όπου η πρωτογενής βία επί προσώπου αποτελεί θεμιτή κοινωνική δραστηριότητα. Γι'αυτούς υπάρχει προφανώς κάποιος ειδικός λόγος για τον οποίο συγκεκριμένα η ελεύθερη έκφραση πρέπει να προστατεύεται.</p>
<p>Όπως και να'χει, το πεδίο των απόψεων για το κατά πόσο είναι θεμιτό να γιαουρτώσεις ή να πετάξεις αυγά σε κάποιον, είτε εκφράζεται ελεύθερα είτε όχι, παρουσιάζει κάποιες διακυμάνσεις και αρκετή, σχεδόν συναισθηματική, φόρτιση.</p>
<p>Προσωπικά ξέρω ότι υπάρχουν περιπτώσεις όπου το γιαούρτωμα είναι θεμιτό. Για παράδειγμα είναι εντελώς θεμιτό να γιαουρτώσω τους υπουργούς οικονομίας της Ελλάδας την ώρα που μπαίνουν στο υπουργείο τους. Εντελώς και 100% θεμιτό γιατί αφού επιλέγουν να μου επιβάλλουν τις αποφάσεις τους μου δίνουν το δικαίωμα να τους αντιτεθώ με όποιον πρόσφορο και επαρκή τρόπο μπορώ (χωρίς να υποννοώ ότι το γιαούρτωμα είναι επαρκές..).</p>
<p>Ξέρω επίσης ότι υπάρχουν περιπτώσεις όπου το γιαούρτωμα δεν είναι θεμιτό, για παράδειγμα εάν λούσω με ξυνόγαλα την κυρία που με στραβοκοίταξε καθώς περπατούσα στον δρόμο. Επίσης άλλα παραδείγματα είναι τα αυγά που πρόσφατα πετάχτηκαν από αγνώστους στη Σώτη Τριανταφύλλου και ανεξάρτητα στον Πάσχο Μανδραβέλη. Είτε θεωρούμε στις παραπάνω περιπτώσεις ότι το άδικο συνίσταται προτίστως στη προσβολή της αξιοπρέπειας είτε στις φυσικές συνέπειες (καταστροφή ρούχων, παρεμπόδιση της ομιλίας κ.λπ.) η κυρία στο δρόμο και οι εν λόγω διανοούμενοι έχουν εξίσου δικαίωμα να αποζημιωθούν.</p>
<p>Που είναι το όριο; Προφανώς υπάρχει ένα νομοθετικό όριο αλλά δεν μας αφορά μόνο αυτό γιατί αφενός η νομική πραγματικότητα είναι δυναμική αλλά αφετέρου γιατί δεν τα φυσικά όρια που παράγει ο νόμος είναι στη πραγματικότητα χαλαρά. Και επειδή τελικά το αποτέλεσμα μετράει αυτή η χαλαρότητα, είτε πρόκειται περί της αδυναμίας της αστυνομίας να βάλει κλήσεις σε παρανόμα παρκαρισμένα αμάξια είτε για το άσυλο στα πανεπιστήμια, μεταθέτει μεγάλο μέρος της ευθύνης στην απόφαση του καθένα για τα όρια που θα βάλει στον εαυτό του και τα όρια που θα βάλει σε άλλους (δεν είναι αναγκαστικά ίδια).</p>
<p>Εάν εγώ αποφασίσω ότι είναι εντός ορίων να λούσω κάποιον με ξυνόγαλα στο πεζοδρόμιο αυτός μπορεί να αποφασίσει ότι είναι εντός ορίων να καλέσει την αστυνομία να μου πάρει τα στοιχεία ώστε να διεκδικήσει αποζημίωση στα δικαστήρια. </p>
